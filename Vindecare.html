<h1>Vindecare</h1>
<p>Când Dumnezeu a creat cerul şi pământul, boala şi moartea nu au existat. Dar de când oamenii au ales să încalce voia lui Dumnezeu, boala a apărut în lume. Noi nu am fost creaţi astfel iniţial, iar deaceea, fiindcă Dumnezeu ne iubeşte, El vrea să ne însănătoşească şi să ne refacă. Pentru aceasta El a întocmit un plan special, şi anume să ne trimită un Salvator. Despre acest Salvator Biblia spune: „Pedeapsa care ne dă pacea a căzut peste El, şi prin rănile Lui suntem vindecaţi.“ (Isaia 53,5)
</p><p>Acest Salvator este Mesia. Când a fost în lume, Isus a vindecat mulţi oameni (de exemplu: Luca 5,17-26). După planul lui Dumnezeu, Isus a murit ca jertfă pentru noi şi a înviat din nou, pentru ca noi să avem viaţă nouă. Cu toate că Isus nu mai este în lume acum, El este acelaşi şi mai are putere să vindece oamenii şi să îi elibereze. El ne cheamă să Îl urmăm şi să împlinim, ceea ce ne spune. În ochii lui dumnezeu acesta este cel mai important lucru: Să luăm decizia de a accepta oferta Sa, ca mai apoi să căpătăm vindecare emoţională şi spirituală.
</p><p>Isus Îi îndeamnă pe toţi cei ce Îl urmează, să se roage pentru bolnavi şi le dă puterea să procedeze astfel: „Isus i-a chemat pe cei doisprezece, le-a dat putere şi autoritate peste toţi demonii şi peste boli, ca să le vindece, şi i-a trimis să proclame Împărăţia lui Dumnezeu şi să-i vindece pe cei neputincioşi.“ (Luca 9,1-2)
</p>
<h2>Cum să te rogi (introducere)</h2>
<ul><li>Mai întâi întreabă persoana în cauză: „Care este problema exactă? Pentru ce să mă rog specific?“<br/>Întreabă de altfel şi: „Ai dureri în acest moment?“ (Aceasta pentru ca după rugăciune să afli, dacă s-a produs vreo schimbare)</li>
<li>Explică persoanei, că te vei ruga scurt în numele lui Isus şi că vei pune mâna pentru rugăciune. Cere permisiunea.</li>
<li>Pune mâna (sau ambele mâini) într-un mod adecvat peste persoana în cauză.</li>
<li>Când te rogi, adresează direct durerea sau partea bolnavă a corpului.</li>
<li>Păstrează ochii deschişi în timpul rugăciunii, pentru a vedea, dacă se întâmplă ceva.</li>
<li>Reogă-te în propoziţii scurte şi precise. O propoziţie cum ar fi: „Durere, pleacă în numele Domnului Isus! Amin.“ este deajuns.</li>
<li>După rugăciune, întreabă persoana în cauză: „Ai simţit ceva? Cum e durerea acum?“<br/>Poţi să te foloseşti de o scală: „De la o scală de la 0 (nici o durere) la 10 (durere extremă), cum era înainte? Cum este acum?“<br/>După rugăciune întreabă dacă s-a schimbat ceva.</li>
<li>Continuă cu rugăciunea, dacă îţi este permis. De multe ori vindecarea vine pas cu pas sau după mai multe rugăciuni.</li>
<li>Când persoana este vindecată: Mulţumiţi împreună lui Isus!</li></ul>
<h2>Remarcă:</h2>
<ul><li>A te ruga în numele lui Isus, nu înseamnă să te foloseşti de o formulă magică. Înseamnă doar că vrei să Îi dai lui Isus onoarea pentru ceea ce face, şi că te asiguri, că toţi din jur vor şti mai apoi, cine a făcut vindecarea, anume Isus.</li>
<li>Cel puţin o persoană trebuie să aibă credinţa în Isus, încrezându-se că El poate aduce vindecare. Credinţa e ca un muşchi: Cu cât îl antrenezi mai mult, cu atât mai puternic devine. Dacă te simţi copleşit cu privire la vreo problemă, oferă persoanei în cauză să te rogi altă dată împreună cu o persoană, care are mai multă experienţă în rugăciunea pentru vindecare.</li>
<li>Asigură-te că persoanele în cauză se poartă grijuliu cu trupul lor, deoarece ei îşi cunosc trupul cel mai bine. Dacă vreun doctor a prescris medicaţie, doctorul trebuie să constate vindecarea şi doar el are voie să oprească tratamentul.</li></ul>
<h2>Când vindecarea pare că nu va veni...</h2>
<p>Vindecarea sau schimbarea nu se produce mereu direct după rugăciune, cel puţin nu în mod vizibil. Aceasta ar putea avea diferite cauze:<br/>
Neiertare, păcat (Iacov 5,15-16), hrană nesănătoasă, neglijarea corpului, apăsare sau atacuri demonice, lipsa de credinţă (Matei 17,14-21), etc. Sau poate pentru că Dumnezeu are altă vreme pentru vindecare (Ioan 11).
</p><p>De multe ori, problema pentru care te rogi nu este defapt problema principală. Este esenţial să descoperi problema reală din spatele simptomelor. Foloseşte-te de următoarele rugăciuni pentru acesta:
</p>
<h2>Patru rugăciuni folositoare:</h2>
<ol><li>„Doamne, fă te rog din aceasta situaţie tot ceea ce te glorifică mai mult.“</li>
<li>„Te rog arată-mi ce vrei să mă înveţi de această dată.“</li>
<li>„Te rog, descoperă cauza sau motivul bolii.“</li>
<li>„Doamne, care este următorul pas?“</li></ol>
<p>Înreabă persoana bolnavă, dacă i-a trecut ceva prin minte. Dacă Dumnezeu îî descoperă persoanei bolnave sau ţie ceva, atunci ocupaţi-vă de aceasta mai întâi.
</p>
<h2>Legătura dintre trup şi duh</h2>
<p>Sufletul înştiinţează trupul, când ceva nu este în regulă. Prin urmare probleme fizice pot avea cauza în interiorul nostru şi sunt aşadar doar simptomele unei alte probleme.
</p><p>În cazul acesta, rugăciunea pentru vindecare fizică nu este aşa folositoare. Poate se vor putea vedea îmbunătăţiri pentru început, dar simptomele vor reapărea după un timp. Într-un astfel de caz, trebuie să ne ocupăm de problemele spirituale, iar atunci problemele fizice vor dispărea pas cu pas. Felul bolii fizice, poate să ne descopere câte ceva despre problema spirituală.
</p>
<dl><dt>De exemplu durerea în ceafă</dt>
<dd>Un jug nepotrivit poate să mă apese atunci când duc povara altora, deşi nu eu sunt cel/cea, care ar trebui sa facă acest lucru (vezi Matei 11,30)</dd></dl>
<p>Dar niciodată să nu faci vreo judecată repezită- fi mereu atent/ă la vocea Duhului Sfânt şi poartă-te plin de dragoste cu persoana în cauză, căutând binele ei!
</p><p><br/>
</p><p><br/>
</p>



