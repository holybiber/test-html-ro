<h1>Botez</h1>
<h2>Poveste</h2>
<p>(Matei 3:11, 13-17; 28:18-20)
</p><p><i>Chiar înainte ca Isus să înceapă să învețe și să vindece oameni, El a mers la râul Iordan ca să fie botezat. Un profet numit Ioan era acolo chemând oamenii să se întoarcă de la păcatele lor pentru că Salvatorul avea să vină în curând. Isus era Salvatorul pe care aceștia îl așteptau.</i>
</p><p><i>Isus nu avea niciun păcat de care să se pocăiască, dar El a vrut să fie botezat de Ioan ca să fie un exemplu de urmat pentru noi și să arate că el era de acord cu mesajul lui Ioan. La început, Ioan nu a vrut să îl boteze pe Isus și i-a spus: ”Eu am nevoie să fiu botezat de tine!” Ioan a știut că Isus era mult mai mare decât el. Totuși, după ce Isus i-a spus lui Ioan că aceasta este ceea ce trebuie făcut, Ioan a acceptat să îl boteze.</i>
</p><p><i>Ioan l-a botezat pe Isus. Așa că, Isus a fost scufundat în apă și după aceasta, vocea lui Dumnezeu din cer a zis:  ”Acesta este Fiul meu preaiubit, în care îmi găsesc toată plăcerea.”</i>
</p><p><i>La sfârșitul lucrării sale pe pământ, Isus a poruncit urmașilor săi să meargă și să facă ucenici din toate națiunile lumii și să îi boteze în numele Tatălui, Fiului și Duhului Sfânt. Deasemenea, ei au fost învățați să se supună la tot ce a poruncit Isus. Ucenicii lui au făcut după cum a poruncit El, și oriunde au mers, ei au botezat pe cei ce au decis să devină urmași ai lui Isus.</i>
</p><p><b>Exersează</b> repovestind întâmplarea!
</p>
<h3>Întrebări</h3>
<ol><li>Ce poți învăța despre botez din povestea aceasta?</li>
<li>Ce trebuie să pun în practic?</li></ol>
<h2>Însemnătatea botezului</h2>
<p>Cuvântul „botez” înseamnă „a scufunda” ca spălare sau curățare. 
Precum Isus a fost botezat, cine crede El are nevoie sa fie și el botezat.<br/>
Isus poruncește urmașilor Săi la sfârșitul Evangheliei după Matei:<br/>
„...botezându-i în numele Tatălui, al Fiului și al Sfântului Duh.” (Matei 28:19) <br/>
Înțelesul acestui verset devine clar în Fapte 2:38 (verset de memorat):
</p><p><i>Petru le-a zis: „Pocăiți-vă! Și fiecare dintre voi să solicite botezul în numele lui Isus Cristos, având în vedere iertarea păcatelor voastre. Apoi veți primi darul Sfântului Duh.</i>
</p>
<p style="margin-top:1em;margin-bottom:-1em;text-align:center"><i>Curățare în numele Tatălui...</i></p>
<h3>Mărturisind păcatele și pocăință</h3>
<p>Noi mărturisim păcatele noastre și ne întoarcem de la ele. Noi nu punem greșelile noastre sub covor, dar le numim și mărturisim. (1 Ioan 1:9). Noi rostim cu voce tare ceea ce am făcut împotriva lui Dumnezeu. Îi cerem iertare lui Dumnezeu și ne oprim din a face aceste lucruri. Cu ajutorul lui Dumnezeu ne schimbăm modul de a gândi și comportamentul și trăim conform cu ceea ce e voia lui Dumnezeu.
</p>
<p style="margin-top:1em;margin-bottom:-1em;text-align:center"><i>Curățare în numele Fiului</i></p>
<h3>Botez cu apă în numele lui Isus Hristos</h3>
<p>Botezul cu apă este numit și „spălarea nașterii din nou” (Tit 3:5).
Romani 6:1-11 explică înțelesul botezului cu apă.:<br/>
În același fel în care Isus a fost îngropat și apoi a înviat la viață, noi intrăm sub apă în botez și ieșim din apă cu o viață nouă. Natura noastră veche păcătoasă moare și nu mai suntem „sclavi ai păcatului”. Această înseamnă că noi nu trebuie sa mai păcătuim. Noi suntem acum o „creație nouă” (2 Corinteni 5:17). În botez noi îngropăm viața noastră veche și viața noastră nouă începe, un stil total nou de viață ghidat de exemplul lui Isus.
</p>
<p style="margin-top:1em;margin-bottom:-1em;text-align:center"><i>Curățare în numele Duhului Sfânt...</i></p>
<h3>Primind Duhul lui Dumnezeu</h3>
<p>Dumnezeu vrea să ne dea Duhul lui. Duhul Sfânt este ca „puterea lui Dumnezeu” pentru noi: El ne ajută să facem voia lui Dumnezeu și să rezistăm împotriva Diavolului. El face ca roadele bune să crească în noi ca dragostea, bucuria, pacea și răbdarea. (Galateni 5:22)<br/>
Atunci când primim Duhul lui Dumnezeu , ceva se întâmplă în noi iar acest lucru  este vizibil și pentru ceilalți.(Exemplu: Fapte 19:6). Primim daruri supranaturale(1 Corinteni 12:1-11 și 14:1-25). Acestea sunt un ajutor pentru noi și ne putem folosi de ele ca alții să poată experimenta  puterea lui Dumnezeu , în vederea ucenicizarii.
</p>
<h2>Pregătindu-te pentru propriul botez</h2>
<p>Poți să-ți celebrezi credința prin actul botezului!
</p>
<ul><li>Când ar trebui să aibe loc botezul ?</li>
<li>Pe cine ar trebui să invităm?</li>
<li>La botezul tău poți pregăti povestea ta cu Dumnezeu ca să poți spune tuturor cum Dumnezeu te-a salvat și te-a schimbat.</li></ul>
<p>Decide să fii botezat cât mai repede posibil. Parcurge întrebările referitoare la botez și caută un răspuns pentru fiecare din ele.
</p>
<h2>Întrebări cu privire la botez</h2>
<ol><li>Ți-ai mărturisit păcatele în fața lui Dumnezeu?</li>
<li>Știi și crezi că Dumnezeu ți-a iertat toate păcatele prin jertfa lui Isus ?</li>
<li>Ești gata să-ți îngropi vechea viață și să începi o nouă viață cu Dumnezeu?</li>
<li>Ești dedicat în a-L urma pe Dumnezeu fară să te întorci niciodată înapoi?</li>
<li>Vei continua să-L urmezi chiar daca oamenii își vor bate joc de tine, te vor bate, familia ta te va da afara, sau vei avea dificultăți ?</li>
<li>Vrei să primești Duhul Sfânt?</li></ol>
<p><br/>
</p><p><br/>
</p>



