<h1>A depăşi teama şi mânia</h1>
<p><span style="font-size:125%"><i><b>Închiderea uşilor deschise în viaţa noastră</b></i></span>
</p><p>Cu toţii am experimentat probabil teama în vieţile noastre. Uneori teama este de folos, în cazul în care ne paşte un pericol. Atunci teama ne împiedică să ne îndreptăm orbeşte înspre pericol. Dar alteori teama e neîntemeiată, deoarece nu există niciun pericol şi cu toate acestea suntem copleşiţi de ea. Iar cu toate că ştim că teama este iraţională sau exagerată, nu putem să ne eliberăm de ea.
</p><p>Şi mânia ne poate afecta în mod similar viaţa. S-ar putea să apară situaţii, în care suntem umpluţi instant de mânie. În unele cazuri mânia este justificată, dar alteori ea este o reacţie exagerată. Situaţia în sine nu era defapt problema, ci ea doar a atins un punct sensibil în noi. Şi ce se declanşează mai apoi este o mânie profundă, care nu are de a face cu situaţia în cauză. Atâta timp cât mânia aceasta este în noi, ea se va declanşa în unele cazuri.
</p><p>Unii oameni experimentează aceste sentimente iraţionale zi de zi, alţii rareori. Aceast fenomen nu este o coincidentă, ci poate fi explicat.
Pentru a explica mai bine acest proces, putem folosi metafora uşilor deschise. Ne putem imagina că păstrăm o uşă deschisă pentru teamă. Atât timp cât uşa aceasta e deschisă, teama e liberă să intre in viaţa noastră. Uşa poate fi doar întredeschisă, iar atunci doar puţină teamă poate intra în viaţa noastră. Dar uşa poate fi şi larg deschisă, ceea ce permite ca o persoană să fie dominată de frică pe toate domeniile vieţii: modul de gândire şi comportament. Similar este şi cu uşa pentru mânie. Dacă aceste uşi sunt închise, nici o teamă sau o mânie nesănătoasă nu va mai avea loc în viaţa noastră.
Aceste uşi pot fi deschise fie de alte persoane sau de noi înşine. Deseori o uşă a fost deschisă în copilărie sau în tinereţe de către o persoană, care a avut influenţă asupra vieţii noastre. Aceste persoane cu influenţă ar putea fi parinţii noştri. Mai târziu putem deschide uşile şi mai larg prin acţiunile noastre proprii.
</p><p>Vestea bună este, că avem posibilitatea să închidem uşile din nou. Dumnezeu nu vrea să fim controlaţi de influenţe rele, de frică sau de mânie, ci El işi doreşte să fim liberi.
</p>
<h2>Uşa temerii şi uşa mâniei</h2>
<table class="wikitable">
<tbody><tr>
<th style="width:20%">
</th>
<th style="width:40%">
<p>Uşa temerii
</p>
</th>
<th style="width:40%">
<p>Uşa mâniei
</p>
</th></tr>
<tr>
<td>Manifestări posibile, când o uşă este deschisă
</td>
<td style="vertical-align:top">
<ul><li>Nevoie de control</li>
<li>Anxietate</li>
<li>Izolaţie</li>
<li>Indiferenţă</li>
<li>Droguri/Alcool</li></ul>
</td>
<td>
<ul><li>Ură</li>
<li>Ură de sine</li>
<li>Bârfă</li>
<li>Gelozie</li>
<li>Amărăciune</li>
<li>Defăimare</li></ul>
</td></tr>
<tr>
<td>Atitudine greşită
</td>
<td>Încerc să mă protejez singur/ă
</td>
<td>Încerc să mă justific
</td></tr>
<tr>
<td>Adevărul
</td>
<td>Dumnezeu vrea să ne protejeze
</td>
<td>Dumnezeu vrea să ne justifice şi să facă dreptate
</td></tr></tbody></table>
<h2>Cum să închizi o uşă deschisă</h2>
<p>Dumnezeu nu a vrut ca noi să fim controlaţi de teamă sau de mânie. Când a creat lumea, totul a fost perfect. Nu era teamă, durere, moarte sau nedreptate. Din nefericire primii oameni, la fel cum şi noi ceilalţi de altfel, am adus rebeliune faţă de Dumnezeu şi am ales răul deasupra binelui. Consecinţa este o lume stricată, în care duşmanul are multă influenţă. El incearcă necontenit să controleze oamenii şi se foloseşte pentru acest scop de uşile deschise din viaţa noastră. Astfel aduce teamă şi mânie nesănătoasă şi ne ţine captivi prin aceasta.
</p><p>Uşile sunt deschise de păcat, fie de al nostru sau de păcatul altcuiva. Mai apoi incepem să credem minciuni, iar aceste minciuni păstrează uşile deschise. De exemplu:
</p>
<ul><li>Tatăl tău s-a mâniat pe tine, fiindcă ai făcut ceva ce i-a displăcut şi nu a ascultat ceea ce ai avut de spus, pentru a te justifica. Atunci te-ai mâniat şi tu la rândul tău din cauza felului cum ai fost tratat. Ai început să crezi: „Nu voi fi tratat cu dreptate, decât dacă încep să lupt pentru drepturile mele.”</li>
<li>Profesorul tău te-a umilit în faţa întregii clase. Din acel moment te temi să mai spui ceva în timpul orei, fiindcă eşti convins: „Nu sunt un elev deştept.”</li></ul>
<p>Dumnezeu a promis o soluţie pentru a rezolva problema păcatului din lume. Imediat după primul păcat al omenirii, El a promis un Salvator, care va veni şi va sfărâma capul celui rău (Geneza 3,15). Acel Salvator este Isus, Mesia. El a fost singura persoană pe acest pământ, care nu a păcătuit. Din cauza aceasta, cel rău nu a avut nici o putere asupra Lui. Isus a fost ucis de oameni, dar a înviat după trei zile. Prin aceasta, Dumneze a confirmat faptul, că Isus a învins duşmanul! Oricine se încrede în Isus va fi eliberat de sub influenţa duşmanului. Fiindcă Isus este cel, care ne poate elibera. Rolul Lui este estenţial în închiderea uşilor deschise din viaţa noastră. El a spus în Ioan 8, 31-32: <i>„Dacă rămâneţi în cuvântul Meu, sunteţi cu adevărat ucenicii Mei şi veţi cunoaşte adevărul, iar adevărul vă va elibera.”</i>
</p>
<h2>Trei versete importante cu privire la cele două uşi</h2>
<p><i>Mâniaţi-vă, dar nu păcătuiţi! Să nu apună soarele peste mânia voastră şi să nu-i daţi prilej diavolului.</i> (Efeseni 4, 26-27)
</p><p><i>(...) fiindcă Dumnezeu nu ne-a dat un duh de frică, ci de putere, de iubire şi de întelepciune.</i> (2 Timotei 1,7)
</p><p><i>Căci Domnul este Duhul şi oriunde este Duhul Domnului, acolo este libertate.</i> (2 Corinteni 3,17)
</p>
<h2>Închiderea uşilor</h2>
<p>Deseori există lucruri diferite, care păstrează uşile deschise în viaţa noastră. Dumnezeu vrea să le închidă pe toate şi El ştie cel mai bine unde să înceapă. Prin faptul că Îl intrebăm direct pe El, Îi dăm posibilitatea să ne raspundă specific. Deci începem prin a-I pune întrebări, iar El ne dezvăluie ceva, de cele mai multe ori o situaţie specifică în care uşa a fost deschisă în viaţa noastră. Cu ajutorul lui Isus, facem tot ce este necesar, pentru a îndepărta toate influenţele negative, care provin din acea situaţie.
</p><p>De obicei Dumnezeu nu dezvaluie toate lucrurile deoadată, deoarece aceasta ne-ar putea copleşi. În schimb El ne încurajează şi ne este alături la fiecare pas prin acest proces.
</p>
<h2>Ghid de aplicaţie</h2>
<p>Ia în considerare ajutorul unei persoane potrivite! Dacă te simţi sub presiune sau nu te simţi liber făcând aceasta, spune de îndată! Dacă eşti gata să începi o conversaţie cu Dumnezeu, atunci porneşte:
</p><p><i>Duh al Domnului, la care uşă vrei să mă conduci? Isus, te rog protejează-mă când trec prin acest proces.</i>
</p><p><i>Când a fost deschisă acestă uşă prima dată în viaţa mea? Cine a deschis-o?</i>
</p>
<dl><dd>Lasă-L pe Dumnezeu să îţi arate, ce s-a întâmplat. Dacă uşa a fost deschisă de către altă persoană, atunci iart-o pentru ce ţi-a făcut. Vezi „<a href="Paşi_spre_iertare.html">Paşi spre iertare</a>” pentru detalii.<br/> Dacă ai deschis singur acea uşa: Cere-ţi iertare Domnului şi pocăieşte-te.</dd></dl>
<p><i>Ce minciună cred, pentru care uşa rămâne deschisă?</i>
</p>
<dl><dd>Doamne, îmi pare rău că am trăit cu acea minciună, te rog, iartă-mă. Refuz să mai cred minciuna___________.</dd></dl>
<p><i>Isuse, care este adevărul?</i>
</p>
<dl><dd>Proclamă adevărul şi faptul că îl accepţi.</dd></dl>
<p><i>Întreabă din nou: Isuse, cum arată uşa acum? Poţi te rog să o închizi?</i>
</p>
<dl><dd>Dacă nu poate fi închisă complet în acest moment, roagă-L să stea în uşa deschisă, pentru ca să nu poată fi folosită.</dd></dl>
<p><br/>
</p><p><br/>
</p>



