<h1>Rugăciunea</h1>
<h2>De ce trebuie sa ne rugăm?</h2>
<pre>Rugăciunea înseamnă „să vorbești cu Dumnezeu” şi este ca respiratul pentru viaţa noastră spirituală. Dumnezeu este interesat de tine şi vrea o relaţie cu tine. Iar asta este la fel ca şi în alte relaţii: cu cât mai des și mai sincer vorbim cu cei din jurul nostru, cu atât mai profundă și mai puternică relația noastră cu ei devine.
</pre>
<h3>Luca 6:5-13</h3>
<p><i>Ce învățăm de aici despre rugăciune?</i>
<br/>
<br/>
<br/>
</p>
<h2>Şase tipuri de rugăciune</h2>
<dl><dt>Laudă</dt>
<dd>Laudă-l pe Dumnezeu pentru ceea ce este El (Psalmul 34:2)</dd>
<dt>Mulțumire</dt>
<dd>Mulțumește-i Lui Dumnezeu pentru mila și providența lui (1 Testaloniceni 5:18)</dd>
<dt>Plângere</dt>
<dd>Varsă-ți durerea şi exprimă-ți frustrările tale lui Dumnezeu. (Psalmul 13:1-3)</dd>
<dt>Mărturisindu-ne păcatele</dt>
<dd>Roagă-l pe Dumnezeu să-ți ierte păcatele. (1 Ioan 1:9)</dd>
<dt>Cereri</dt>
<dd>Cere-i Lui Dumnezeu să-ți împlinească propriile nevoi.  (Filipeni 4:6-7)</dd>
<dt>Mijlocire</dt>
<dd>Cere-i Lui Dumnezeu să împlinească nevoile altora.(1 Timotei 2:1)</dd></dl>
<h2>Cum ne afectează voia Lui Dumnezeu rugăciunea</h2>
<p>Există 3 tipuri diferite de rugăciune cu privire la voia lui Dumnezeu:
</p>
<ol><li>Dumnezeu a făcut deja decizia.<br/>Exemplu: „Doamne, vreau să fiu născut în alt loc și la altă dată”<br/><i>→ Indiferent de cât de mult te rogi, nimic nu se va schimba.</i></li>
<li>Dumnezeu știe că lucrul pentru care ne rugăm nu este într-adevăr bun pentru noi. Dar pentru că noi continuăm să îl tot cerem și nu ascultăm de ceea ce El dorește într-adevăr să ne spună, într-un final spune „Bine”, sperând totuși că vom învăța din consecințele cererii noastre.<br/>Exemplu: Un copil mic vine la părinții lui și le spune că vrea să care bolul cu apă la masă. Părinții, știind că masa este încă mult prea înaltă pentru copil, îi propun să îl ajute. Dar copilul este încăpățânat: „Nu! Vreau să o fac eu.” Într-un final, părinții aprobă. Dar, după cum se și așteptau, copilul scăpă bolul.<br/>Părinții îl îngrijesc pe copil, îi șterg apa de pe el și îi dau haine uscate în schimb. Din nou, părinții îi propun copilului să care împreună bolul cu apă. De această dată el acceptă și toți sunt fericiți.<br/><i>→ Este ceea ce ceri cu adevărat bun? Te rogi oare cu motivele corecte?</i><br/><i> → Tu trebuie să îți asumi responsabiliatea pentru rezultate.</i></li>
<li>Ne rugăm conform voii lui Dumnezeu<br/><i>→ El o s-o facă. Află mai multe despre voia lui și apoi cere-o. (1 Ioan 5:14)</i></li></ol>
<h2>Semafoarele: O întruchipare a răspunsului Lui Dumnezeu la rugăciunile noastre.</h2>
<table width="100%">
<tbody><tr>
<td>„Da.”</td>
<td>Culoarea verde</td>
<td>Dumnezeu este de acord și îți aprobă cererea.
</td></tr>
<tr>
<td>„Nu.”</td>
<td>Culoarea roșie</td>
<td>Dumnezeu nu este de acord cu cererea ta, El are o altă opinie.
</td></tr>
<tr>
<td>„Așteaptă”</td>
<td>Culoarea galbenă</td>
<td>Dumnezeu nu răspunde (încă), așa că trebuie să fi răbdător.
</td></tr></tbody></table>
<h2>Ascultă-l pe Dumnezeu</h2>
<p>Așa cum noi vrem să vorbim cu Dumnezeu, așa și El vrea să vorbească cu noi. Cu cât petrecem mai mult timp cu El, cu atât mai familiară devine vocea Lui. Aici sunt patru principii cheie pentru asta:
</p>
<dl><dt>Stai liniștit înaintea Domnului.</dt>
<dd>Găsește-ți un loc unde nu vei fi distras și unde ai destul timp să îți clarifici gândurile. Pentru fiecare lucru care încă te consumă: Ori dă-i-l Lui Dumnezeu ori notează-l undeva pe mai târziu, ca acum să te poți concentra pe Dumnezeu.</dd>
<dt>Observând</dt>
<dd>Dumnezeu vorbește foarte rar sub forma unei voci auzibile, așa că nu trebuie să te concentrezi în general doar pe urechile tale. În schimb, El preferă să se folosească de imaginația noastră și deseori ne arată chiar lucruri prin intermediul „ochilor minții”.</dd>
<dt>Gânduri spontane</dt>
<dd>Când am primit Duhul Sfânt, El a început să ne influențeze gândirea. Cu cât îi alocăm mai mult spațiu, cu atât mai mult El ne va modela gândurile.</dd>
<dt>Scriind</dt>
<dd>Ajută să îți scrii o conversație cu Dumnezeu, încluzând  atât întrebările noastre cât și gândurile pe care le-am primit ca și răspuns. Nu te preocupa să tot analizezi fiecare gând, întrebându-te dacă este de la Dumnezeu sau nu, mai degrabă, scrie totul pe hârtie fără să filtrezi nimic. Mai târziu poți să revii asupra lor dacă ești nesigur cu privire la unele puncte.</dd></dl>
<p>(Compară Habacuc 2:1-2)
</p>
<h2>Alte câteva sugestii</h2>
<ul><li>Putem să vorbim cu Dumnezeu exact așa cum vorbim și cu celelalte persoane. El aude ceea ce noi spunem defapt în interiorul inimii noastre. În special, atunci când suntem împreună cu alții, este bine să <b> ne rugăm cu voce tare </b> ca astfel, rugăciunea noastră să devină o conversație comună cu Dumnezeu.</li>
<li>Uneori trebuie să fim <b> insistenți </b> în rugăciune. „Le-a spus apoi o pildă despre faptul că trebuie să se roage întotdeauna și să nu se descurajeze.” (Luca 18:1)</li>
<li>Noi putem să ne rugăm <b>oricând</b> și <b>oriunde</b></li>
<li><b>Ne rugăm în numele Lui Dumnezeu</b> (Ioan 14:13)<br/> El te împuternicește pe tine să acționezi în Numele Lui. Trebuie să ne rugăm ceea ce și Isus s-ar fi rugat. Atunci, ne rugăm „voia Lui” și EL ne va răspunde. Important: „în numele lui Isus” nu este o formulă magică prin care o rugăciune devine automat mai puternică.</li>
<li>Dumnezeu ne-a dat prin Isus <b>autoritate</b>, autoritate pe care o putem  folosi în rugăciune. Asta înseamnă că putem <b>declara</b> lucruri. (ex.rostind binecuvântări, opunându-ne păcatului sau îndepărtând o moștenire spirituală negativă). Putem de altfel să și<b>ordonăm</b> bolilor sau demonilor să plece. (Luca 9:1-2)</li></ul>
<h2>Aplicaţie</h2>
<p><i>Pe care dintre cele șase tipuri de rugăciune (lauda, mulțumirea, plângerea, mărturisirea păcatelor, cererea, mijlocirea) vrei să o integrezi mai mult în viața ta de rugăciune?</i><br/><br/>
<i>Ce întrebări vrei să le adresezi Lui Dumnezeu? Unde și când este un timp bun?</i><br/><br/>
</p>
<h2>Obiectivele mele:</h2>
<p><br/><br/>
</p><p><br/>
</p><p><br/>
</p>



