<h1>Desfăşurarea şedinţelor de training</h1>
<p>Asigură-te, că te întâlneşti cu grupul tău regulat- săptămânal sau o dată la două săptămâni. Pune-ţi timp deoparte pentru pregătirea fiecărei şedinţe, roagă-te pentru fiecare membru al grupului şi întreabă-L pe Domnul, ce vrea să îţi descopere cu privire la următoarea întâlnire.
</p><p>Nu neapărat necesar dar de folos este să pui <a class="new" href="/mediawiki/index.php?title=Three-Thirds_Process/ro&amp;action=edit&amp;redlink=1">diagrama procesul-trei-treimi</a> în centrul vostru, pentru ca fiecare să poată urmări procesul de desfăşurare. Începe prin a explica, de ce te orientezi după aceşti paşi, parcurgând <a class="new" href="/mediawiki/index.php?title=Cele_mai_importante_trei_porunci&amp;action=edit&amp;redlink=1">cele mai importante trei porunci</a>.<br/>
Durata ideală a unei şedinţe de training este de aproximativ două ore- în aceasta măsură de timp se încadrează şi următoarele specificări. În funcţie de necesitate, şedinţa se poate parcurge şi în mai puţin de două ore- pentru aceasta poţi sări peste paşii, care nu apar în scris aldin <a href="#P.C4.83r.C8.9Bile_.C3.AEn_scris_aldin">scris aldin</a>. Important este doar să acorzi fiecărei treimi timpul necesar- o treime din timpul întreg.
</p>
<h2>Prima treime: Iubirea de oameni</h2>
<p><i>Împartasire, evaluare, rezolvarea problemelor și sprijin reciproc (aproximativ 40 minute)</i>
</p>
<table>
<tbody><tr>
<td style="vertical-align:top;white-space:nowrap">15 minute
</td>
<td><b>1. Cum îți merge?</b> (Grija pastorală): Fă-ți timp să asculți ce se întâmplă în viața fiecărei persoane din grup. Dacă cineva împărtășește nevoi specifice, ia-ți un moment pentru a oferi ajutor practic în vederea rezolvării problemei și pentru rugăciune.
</td></tr>
<tr>
<td style="vertical-align:top;white-space:nowrap">15 minute
</td>
<td><b>2. Evaluare</b> Încurajeaza  fiecare persoană în parte să împărtășească dacă și cum și-au atins ținta stabilită la ultima întâlnire. O alternativă ar fi să pui aceste două întrebări pe baza textului din Matei 4,19:<br/>
<p><i>Pescuitul: Cum ai marturisit altora despre Domnul in săptămâna, care a trecut?</i><br/>
<i>Ucenicie: Cum ai pus in practică, ceea ce Domnul te-a învățat săptămâna trecută?</i><br/><br/>
După ce o persoana din grup a împărtășit povestea sa cu Domnul unei alte persoane, întreab-o cum a decurs. În cazul persoanelor, care conduc la rândul lor un grup, întreaba-le regulat cum se dezvoltă grupul lor și oferă sprijin în vederea rezolvării problemelor.
În rolul tău de lider nu omite să împărtășești la rândul tău, cum stai cu atingerea țintelor personale. Creeaza o atmosferă de încurajare și deschidere, așa încât fiecare să se simta liber în a împărtăsi atât succesul cat și eșecul său cu ceilalți din grup.
</p>
</td></tr>
<tr>
<td style="vertical-align:top;white-space:nowrap">10 minute
</td>
<td><b>3. Viziune:</b> Ajută participanţii să îşi imagineze ce este posibil cu Dumnezeu şi potenţialul pe care El îl vede în fiecare, transmiţând astfel viziune. Încurajează-i să aplice ceea ce au învăţat, motivează-i şi direcţionează-i în training. La figurat vorbind: Avem tendinţa să ne îndreptăm uşor privirea spre pietrele dinaintea noastră. Această parte a training-ului are ca ţintă focalizarea pe perspectiva Domnului şi pe următorii paşi.<br/>
<p>Te poţi folosi de idei din viziunile altora sau poţi împărtăşi propriile tale gânduri cu privire la grup. Dacă îţi este posibil, fii creativ/ă, folsindu-te de diferite medii pentru a întipări cât mai bine în mintea participanţilor ceea ce vrei să transmiţi.
</p>
</td></tr></tbody></table>
<h2>A doua treime: Iubirea de Dumnezeu</h2>
<p><i>Creşterea în relaţia noastră cu Domnul (aproximativ 40 minute)</i>
</p>
<table>
<tbody><tr>
<td style="vertical-align:top;white-space:nowrap">15 minute
</td>
<td><b>4. Laudă şi închinare</b> Lăudaţi-L pe Domnul exprimându-vă recunoştinţa şi adorarea voastră - cu sau fără muzică. Deasemeni este important să prezinţi metode simple şi uşor practicabile, asigurându-te astfel că fiecare participant este capabil să conducă în laudă şi închinare (de ex.: laudă a capella, utilizarea canalului Youtube sau a altor cântece de laudă, rugăciunea pe baza unui psalm etc.)
</td></tr>
<tr>
<td style="vertical-align:top;white-space:nowrap">25 minute
</td>
<td><b>5. Învăţătură</b> Predă lecţia şi clarifică întrebările, pe care le au. Ori, ai putea citi un pasaj din Biblie împreună cu tot grupul, întrebând ce puteţi învăţa din el (ai putea să foloseşti: <a class="new" href="/mediawiki/index.php?title=%C3%8Entreb%C4%83ri_de_studiu_biblic_pentru_cercet%C4%83tori&amp;action=edit&amp;redlink=1">Întrebări de studiu biblic pentru cercetători</a>).
<p>Asigură-te că această parte nu te costă prea mult timp în defavoarea părţii practice.
</p>
</td></tr></tbody></table>
<h2>A treia treime: Facerea de ucenici</h2>
<p><i>Pregătirea pentru aplicare şi multiplicare (aproximativ 40 minute)</i>
</p>
<table>
<tbody><tr>
<td style="vertical-align:top;white-space:nowrap;text-align:right">25 minute
</td>
<td><b>6. Practică:</b> Dacă lecţia are o aplicaţie specifică, fă-o în această parte (<a class="new" href="/mediawiki/index.php?title=Povestea_ta&amp;action=edit&amp;redlink=1">Povestea ta</a>: Scrieţi-o; <a class="new" href="/mediawiki/index.php?title=Rug%C4%83ciune&amp;action=edit&amp;redlink=1">Rugăciune</a>: Exersaţi diferitele metode de rugăciune etc.). Ori, ai putea pune în practică lecţia, lăsând fiecare participant să predea cele învăţate în grupuri de câte doi.
<p>Ţinta este ca fiecare să proceseze lecţia şi mai apoi să fie capabil să o împărtăşească mai departe.
</p>
</td></tr>
<tr>
<td style="vertical-align:top;white-space:nowrap;text-align:right">5 minute
</td>
<td><b>7. Stabilirea obiectivelor:</b> Acordă fiecăruia timp să mediteze, să se roage şi să îşi stabileasca propriile obiective. Apoi fiecare are ocazia să împărtăşeasca aceste obiective grupului.
</td></tr>
<tr>
<td style="vertical-align:top;white-space:nowrap;text-align:right">10 minute
</td>
<td><b>8. Rugăciune:</b> Rugaţi-vă unii pentru alţii: Pentru putere din partea Domnului, să puteţi pune în practică cele învăţate, pentru călăuzirea Duhului Sfânt, pentru probleme personale etc. Vă puteţi ruga cu tot grupul sau vă puteţi împărţi în grupuri mai mici.
</td></tr></tbody></table>
<h2>Părţile în scris aldin</h2>
<p>În procedura <a class="new" href="/mediawiki/index.php?title=Procedura-Trei-Treimi&amp;action=edit&amp;redlink=1">diagrama procedurii-trei-treimi</a>, anumite părți sunt tipărite în scris aldin: evaluare, viziune, practică, stabilirea obiectivelor și rugăciune. Acestea sunt părțile esențiale, peste care ar fi bine sa nu săriți. Ele sunt cruciale în formarea de grupuri noi, care la rândul lor se multiplica și care formează ucenici, care la rândul lor formează ucenici ș.a.m.d....<br/>
Dacă nu ai destul timp, poți sări peste unele părți, care nu sunt în scris aldin. Poate ți se pare straniu, dar ai putea să sari chiar peste lecție și să dedici timpul unei lecții anterioare. Astfel fiecare ar avea ocazia să devină mai sigur pe sine în predarea lecției.
</p><p><br/>
</p><p><br/>
</p>



